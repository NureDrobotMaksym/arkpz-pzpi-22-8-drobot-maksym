Міністерство освіти і науки України
Харківський національний університет радіоелектроніки




Кафедра програмної інженерії




Звіт з лабораторної роботи №1
з дисципліни «Аналіз та рефакторинг коду»




Виконав:
ст. гр. ПЗПІ-22-8
Дробот Максим Євгенович

Перевірив:
ст. викл. каф. ПІ
Сокорчук Ігор Петрович 





Харків 2025
1 РОЗРОБКА VISION & SCOPE ДОКУМЕНТА


	1.1 Мета роботи
	Описати проект у форматі Vision & Scope.
	1.2 Хід роботи
     Описати актуальність проблем, які вирішує програмна система.   Описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи  монетизації проекту. Описати призначення системи, вказати її головні функціональні  можливості. Докладно описати функції кожної з частин системи та вимоги до цих  частин. Описати усі зацікавлені у проекті сторони. Вказати строки виконання  проекту, усі технології, які будуть використані у проекті.
Висновки
     У результаті виконання даної лабораторної роботи було розроблено Vision & Scope документ (див. Додаток А). Відеозапис захисту можна переглянути за наступним посиланням: https://youtu.be/F5bzBOmnwPU













Додаток А




Концепція та рамки проекту

«Програмна система для контролю доступу на підприємствах»






Версія 2.0

Розроблено ст. гр. ПЗПІ-22-8

Дроботом Максимом Євгеновичем

04.02.2025




ЗМІСТ

1 Бізнес-вимоги	6
1.1 Передумови	6
1.2 Бізнес-можливості	6
1.3 Бізнес-цілі на критерії успіху	7
1.4 Потреби клієнтів та ринку	8
1.5 Бізнес-ризики	8
2 Концепція рішення	10
2.1 Окреслення концепції	10
2.2 Головна функціональність	10
2.3 Припущення та залежності	11
3 Рамки та обмеження	13
3.1 Рамки первинного випуску	13
3.2 Рамки наступних випусків	13
3.3 Обмеження та винятки	13
4 Бізнес-контекст	14
4.1 Профілі зацікавлених сторін	14
4.2 Пріоритети проекту	14
4.3 Робоче середовище	15



ІСТОРІЯ ЗМІН

ПІБДатаПривід змінВерсіяСокорчук І. П.Створення документу1.0Сокорчук І. П.Зміна змісту та оформлення 2.0


     1 БІЗНЕС-ВИМОГИ
     1.1 Передумови

     Контроль доступу на підприємствах є важливим аспектом безпеки, який дозволяє запобігати несанкціонованим доступам, забезпечувати захист конфіденційної інформації та підвищувати ефективність управління приміщеннями. Багато сучасних підприємств використовують застарілі системи контролю доступу, які не забезпечують достатньої гнучкості, інтеграції з новітніми технологіями та зручності використання. 
     Головною метою програмної системи є автоматизація процесу контролю доступу на підприємствах із використанням моніторингу, управління та збору даних у режимі реального часу, що дозволить ефективніше організовувати роботу персоналу, контролювати вхід і вихід людей, а також знижувати ризики, пов'язані з несанкціонованим доступом.
     
     1.2 Бізнес-можливості

     Системи контролю доступу є популярними рішеннями на сучасному ринку безпеки. Проте, багато з них є дорогими, складними у впровадженні або недостатньо гнучкими для малих і середніх підприємств. Основні бізнес-можливості, які пропонує наша система:
   • Автоматизація. Усунення ручного управління доступом за допомогою інтеграції IoT. Це дозволяє значно скоротити адміністративне навантаження та підвищити ефективність роботи системи безпеки.
   • Масштабованість. Система може бути адаптована для різних розмірів підприємств — від малого офісу до великого заводу. Можливість додавання нових точок доступу або оновлення функціональності.
   • Економічна ефективність. Зниження витрат на охорону та адміністративне управління завдяки використанню автоматизованих механізмів. Наприклад, скорочення потреби в штаті охорони.
   • Гнучкість. Можливість інтеграції з існуючими системами та налаштування під специфічні потреби бізнесу. Це робить систему універсальною для різних галузей.
     Система також орієнтована на сучасні ринки, які активно впроваджують IoT-рішення, забезпечуючи прозорість процесів і підвищення продуктивності підприємств.
     
     1.3 Бізнес-цілі на критерії успіху

     Бізнес-цілі:
   • BO-1: Забезпечити повну автоматизацію процесів управління доступом на підприємстві.
   • BO-2: Значно знизити витрати на охорону приміщень упродовж експлуатації системи.
   • BO-3: Підвищити безпеку шляхом запобігання несанкціонованому доступу.
     Критерії успіху:
   • SC-1: Система повинна мати якомога великий рівень доступності та безперебійної роботи.
   • SC-2: Позитивний відгук користувачів із середньою оцінкою не менше 4,5 із 5 у опитуваннях.
   • SC-3: Зниження інцидентів порушення безпеки.

     1.4 Потреби клієнтів та ринку

     Серед основних потреб клієнтів можна виділити наступне:
   • Зручність. Простий у використанні інтерфейс для управління доступом, що включає як веб-інтерфейс, так і мобільний додаток.
   • Безпека. Захищений механізм доступу та зберігання даних користувачів. Використання сучасних протоколів шифрування для запобігання витоку інформації.
   • Швидкість роботи. Миттєве реагування системи на запити користувачів. 
   • Масштабованість. Можливість розширення функціоналу відповідно до зростання потреб бізнесу. Підтримка до 1000 активних користувачів у базовій версії.
     Основними сегментами ринку для даного продукту є малі та середні підприємства, які прагнуть модернізувати системи безпеки без значних фінансових витрат. Це також включає освітні заклади, медичні установи та логістичні компанії.
     
     1.5 Бізнес-ризики

     Ідентифіковані бізнес-ризики:
   • Конкуренція. Високий рівень конкуренції з боку відомих виробників систем контролю доступу. Ключовим є акцент на простоті інтеграції та нижчій вартості.
   • Технічні обмеження. Потенційні труднощі інтеграції IoT-пристроїв у різних інфраструктурах. Ключовим є використання стандартизованих протоколів зв'язку.
   • Кібератаки. Ризики несанкціонованого доступу до даних. Ключовим є багаторівнева система авторизації та регулярне оновлення системи безпеки.
   • Довіра до нового продукту. Низька готовність клієнтів переходити на нові технології через відсутність репутації. Ключовим є пропозиція безкоштовного тестового періоду та прозора документація.


     2 КОНЦЕПЦІЯ РІШЕННЯ
     2.1 Окреслення концепції

	Програмна система забезпечить централізоване управління доступом на підприємствах, використовуючи IoT для автоматизації процесів, моніторингу в реальному часі та підвищення безпеки. Вона надасть простий у використанні інтерфейс, гнучкість налаштувань і можливість масштабування, задовольняючи потреби як малого офісу, так і великого підприємства. Завдяки мобільному додатку користувачі зможуть отримувати сповіщення, переглядати історію доступу та змінювати налаштування.

     2.2 Головна функціональність

Функціональність для адміністратора:
   • MF-1. Додавання, редагування та видалення користувачів. Адміністратор може створювати профілі користувачів, задавати їм рівні доступу до певних зон підприємства та переглядати їх активність.
   • MF-2. Налаштування зон доступу для різних груп користувачів. Адміністратор має змогу візуально визначати зони доступу за допомогою інтерактивної карти приміщень.
   • MF-3. Перегляд активності та звітів у режимі реального часу. Усі події доступу відображаються у вигляді живого потоку, дозволяючи оперативно реагувати на інциденти.
   • MF-4. Генерація детальних звітів про доступ. Звіти про активність, кількість спроб доступу та потенційні порушення безпеки доступні у форматах PDF та Excel.
   • MF-5. Управління розкладами. Налаштування розкладу доступу для окремих зон чи користувачів, наприклад, обмеження доступу до приміщення у неробочий час.
   • MF-6. Скидання та оновлення даних. Можливість швидкого оновлення бази даних, додавання нових пристроїв IoT або змін конфігурації.
Функціональність для користувачів:
   • MF-7. Безконтактний доступ. Використання RFID-карток, або мобільного додатку.
   • MF-8. Історія доступів. Користувач може переглядати свою активність за певний період у мобільному додатку.
   • MF-9. Нагадування. Автоматичні сповіщення про завершення терміну дії прав доступу або необхідність оновлення.
   • MF-10. Авторизація через QR-код. Додатковий спосіб входу для тимчасових користувачів або відвідувачів через QR-код, наданий адміністратором.
   • MF-11. Персональні налаштування. Зміна власного пароля чи прив'язка нових пристроїв для входу через мобільний додаток.
IoT-інтеграція:
   • MF-12. Контроль фізичного доступу. Використання електронних замків, які активуються лише після успішної авторизації.
   • MF-13. Спроби несанкціонованого доступу. Система автоматично блокує підозрілі дії та надсилає сповіщення адміністратору.
   • MF-14. Моніторинг стану пристроїв. Перевірка працездатності IoT-контролерів та автоматичне сповіщення у разі їх відмови.
   • MF-15. Підтримка кількох локацій. Контроль доступу до кількох філій компанії через єдину систему.

     2.3 Припущення та залежності

	У рамках реалізації та роботи системи були зроблені нижченаведені припущення:
   • Наявність якісного Інтернет-з'єднання для синхронізації даних між сервером, IoT-пристроями та мобільними додатками.
   • Сумісність IoT-пристроїв із серверною частиною системи.
   • Використання стандартних протоколів безпеки для захисту даних.


     3 РАМКИ ТА ОБМЕЖЕННЯ
     3.1 Рамки первинного випуску

	У рамках первинного випуску додатку планується включити наступне:
   • Реєстрація та авторизація адміністраторів;
   • Створення груп IoT-контролерів у системі.
   • Інтеграція IoT-контролерів для дверних замків з серверною частиною застосунку.
   • Базова функціональність моніторингу доступу для адміністраторів.

     3.2 Рамки наступних випусків

   • Функції аналітики та прогнозування.
   • Мобільний додаток та вебсайт;
   • Розширена підтримка відеоспостереження для інтеграції з IoT-пристроями.
   • Впровадження інтерактивної карти доступу у веб додатку для покращенення користувацького досвіду.

     3.3 Обмеження та винятки

   • Обмежена кількість одночасних підключень IoT-пристроїв у базовій версії.
   • Не передбачає інтеграцію з хмарними сервісами у початковій версії.

     4 БІЗНЕС-КОНТЕКСТ
     4.1 Профілі зацікавлених сторін

	У таблиці виділено три сторони, у різній мірі зацікавлених у реалізації даного додатку, опис їх цінностей, ставлення, основні інтереси та обмеження. Керівники підприємств цінують підвищення безпеки та водночас зменшення трат пов’язаних з охороною, проте обмеженням є бюджет, який вони готові витратити на те чи інше рішення. Адміністратори та охоронці цінують простоту адміністрування та інтеграції з різноманітними існуючими системами, такими як відеоспостереження та використання додаткових датчиків. Їх обмежує наявність для цього технічних ресурсів. Співробітники підприємств цінують швидкий доступ та зручність користування, але необхідність носити RFID-картки робить їхнє ставлення до даного рішення більш нейтральним.

Зацікавлена сторонаОсновна цінністьСтавленняОсновний інтересОбмеженняКерівники підприємствПідвищення безпекиПозитивнеЗниження витратОбмежений бюджетАдміністратори, або охоронціПростота адмініструванняПозитивнеІнтеграція з існуючими системамиНаявність технічних ресурсівСпівробітникиШвидкий доступНейтральнеЗручність користуванняНеобхідність носити RFID-картки
     4.2 Пріоритети проекту

	Термін виконання даного проекту у рамках університетського курсу становить 2 місяці. Бюджет є мінімальним та компенсується безкоштовними можливостями сервісів хостингу та зберігання даних. Додаток має бути розроблений з достатнім рівнем якості щоб мати змогу безперебійно працювати у продовж великого проміжку часу.

ПоказникОбмеженняСтупінь свободиТермінДо 2 місяцівНизькийБюджетМінімальний бюджетНизькийЯкістьМінімальні збої у роботіСередній
     4.3 Робоче середовище
	
     Система працюватиме в локальній мережі підприємства із забезпеченням наступних умов:
   • Сервер. Express на основі Node.
   • IoT-контролери. ESP32 із підключенням через Wi-Fi.
   • База даних. PostgreSQL для збереження інформації про користувачів і логи доступу.
   • Веб-інтерфейс. Next.js на основі React для створення зручного та адаптивного інтерфейсу адміністратора.
   • Мобільний додаток. Expo.js на основі ReactNative для роботи на платформах Android та iOS.
   • Протоколи. Використання REST API та MQTT для взаємодії між компонентами системи.

